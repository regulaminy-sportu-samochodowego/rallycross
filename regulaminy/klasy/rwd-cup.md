# Regulamin techniczny klasy RWD Cup

## 1. Postanowienia ogólne

### 1.1.

Regulamin został zredagowany terminami zabraniajacymi, w zwiazku z czym co nie jest wyraźnie zabronione jest dozwolone.

## 2. Definicje

### 2.1.

Model bazowy – model samochodu, włączając wszystkie jego modyfikacje, wyprodukowany w określonym okresie i posiadający swój fabryczny kod (oznaczenie).

### 2.2.

Szkielet nadwozia – to całość metalowych części nadwozia oznaczona numerem identyfikacyjnym VIN, połączona w fabryce za pomocą spawania lub innych elementów mocujących (kleje, nity), obejmująca podłogę samochodu
(włączając tunel skrzyni biegów i progi), przednie i tylne longierony oraz belki i przegrody między nimi (jeśli w procesie produkcji nie są przykręcane śrubami), słupki A, B, C, płaszczyznę dachu z belkami wzmacniającymi,
tylne błotniki (jeśli w procesie produkcji nie są przykręcane śrubami), przegrodę między przestrzenią kabiny a komorą silnika, przegrodę (jeśli przewidziana) między kabiną a komorą bagażową, belki podwozia oraz punkty
mocowania zawieszenia (jeśli w procesie produkcji nie są przykręcane śrubami).

### 2.3.

Kabina – przestrzeń przewidziana przez producenta samochodu seryjnego dla kierowcy i pasażera, oddzielona od komory silnika i komory bagażowej przegrodami (włączając półkę pod tylną szybą).
W nadwoziu dwuczęściowym (Hatchback) kabina jest połączona z komorą bagażową. Jeśli w przestrzeni kabiny zainstalowana jest część, która jest osłonięta (odgrodzona) nieprzepuszczalnym dla płynów i ognioodpornym kontenerem (przegrodą),
uważa się, że ta część jest zainstalowana poza granicami kabiny.

### 2.4.

Oryginalna część BMW – część, która była używana w seryjnej produkcji samochodów BMW E30, E36, E46, E81, E82, E87, E90, E92, F20, F21, F22, F30 lub innych producentów, część identycznej formy i zasady działania.
Ta część nie może być w żaden sposób modyfikowana, z wyjątkiem przypadków, gdy pozwalają na to określone punkty tego regulaminu. Do mocowania takich części nie mogą być używane adaptery.

*PRZYKŁAD:* w samochodzie zamiast oryginalnego wahacza BMW mogą być używane wahacze producentów SWAG, FEBI, TRW, LEMFORDER. Jednak zamiast oryginalnej blokady dyferencjału BMW zabrania się używać blokad CUSCO, QUAIFE, KAAZ.

### 2.5.

Część seryjna – część wyprodukowana seryjnie w fabryce.

*PRZYKŁAD:* w samochodzie zamiast oryginalnego wahacza zawieszenia mogą być używane oryginalne wahacze TOYOTA, VW, RENAULT lub innych producentów. Mogą być również używane wahacze producentów części sportowych (SWAGIER, PMC, IRP itp.).

### 2.6.

Część dowolna (bez ograniczeń) – część może być w dowolny sposób obrobiona, przeformowana lub zastąpiona inną częścią. Ograniczenia nie dotyczą materiału części, formy ani liczby części. Część może być również zdemontowana.

### 2.7.

Część aerodynamiczna (spoiler) – to część mająca funkcję estetyczną i/lub aerodynamiczną, przymocowana do nadwozia samochodu.

3. Samochody dopuszczone do klasy RWD Cup

3.1. Do klasy "RWD Cup" dopuszczone są samochody wszystkich typów nadwozia (z wyjątkiem *CABRIO*) - E30, E36, E46, E81, E82, E87, E90, E92, F20, F21, F22, F30.
